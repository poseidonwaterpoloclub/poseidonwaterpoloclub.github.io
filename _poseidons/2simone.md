---
name: Simone
role: Difensore
image_path: /images/poseidons/simone.jpg
number: 2
description: "Dopo anni passati nella raggiante Barcellona torna a Milano per motivi professionali (lui dice che a Barcellona lavorasse, noi sentendo alcuni racconti delle sue avventure iberiche abbiamo qualche dubbio).  Purtroppo, atterrato in Lombardia l’unica Barceloneta che si ritrova davanti è un naviglio più melma che acqua (con annesse bottiglie di Heineken sul fondale) e le uniche turiste in bikini sono le pantegane e le carpe. 
L’aria milanese gli fa tornare in mente gli anni in cui militava nella squadra della Milanosport Cardellino e decide di riprendere la pallanuoto (giusto perché faceva poco sport oltre al kitesurf, arrampicata, snowboard e aspettiamo che in spogliatoio ci dica gli altri per farci sentire ancora più in colpa con noi stessi).
Non solo è l’unico Poseidon con un six pack tangibile, ma è anche il fondatore della scuola filosofica della maglietta in vasca (entrambi ottimi motivi per dedicargli qualche amorevole insulto)."

motto: "“Faccio in tempo a bermi un’altra media?”"
order: 3
---
