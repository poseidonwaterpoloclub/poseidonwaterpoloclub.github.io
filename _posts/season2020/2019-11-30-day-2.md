---
title: Poseidon - Cesano
date: 2019-11-30
description: Grande partita
image: /images/mind.jpeg
season: 2020 
---
Il pagellone ignorante di Guido Ferrari

# #C Gianluca

Il capitano è una certezza dei Poseidon, gli arrivano più palloni della prima partita ma è sfortunatissimo in più di un'occasione (senza contare che anche l'arbitro ha un po' remato contro) e prende più pali lui di un cummenda attempato che ci prova con le tipe sulla dancehall del Bobino. 
Non solo trascina la squadra in campo, ma pensa anche al sostentamento dei compagni fuori dall'acqua benedicendoli con due litri di Powerade. 

## Voto: CAPITAN AMERICA

***
<br/><br/>

# #1 Umberto
 
Anche a 'sto giro viene crivellato di tiri e in più di un'occasione evita che il risultato prenda ancor più il largo. Per qualche ora si pensava non riuscisse a venire, ma il primo Poseidon of the Match non poteva mancare. 
È stato il migliore in campo alla prima ed è in lizza per la palma anche alla seconda giornata. 

## Voto: THE WALL

***
<br/><br/>

# #2 Simone 

Oggi il nostro terzo coach non arriva da un sabato sera di devasto come alla prima partita, anche se la costante presenza di birra nel retro del pornofurgone fa sempre pensare abbia fatto serata, quindi lasciamo il beneficio del dubbio. Fortunatamente la sua struttura anatomica gli permette un assorbimento del post sbornia più rapido della media umana. Nuota come un caimano (o forse un crotalo?) e ha endurance massima, ma si sa che se ti alleni con la maglietta la resistenza può accompagnare solo. 

## Voto: KEITH RICHARDS

***
<br/><br/>

# #3 Raffaele 

Il presidente arriva carico come un bazooka alla partita, ancora più carico dalla prima partita viziata da un'espulsione che gli aveva precluso gli ultimi due quarti. Negli spogliatoi parla poco perché concentrato sulla tattica, cioè qualsiasi cosa accada palla a Gianlu.
Sia che giochi esterno alto sia che giochi boa ci mette la garra charrua (lo sa anche il marcatore avversario che ha provato a strozzarlo un paio di volte). 

## Voto: HITMAN

***
<br/><br/>

# #4 Lorenzo 

Cinque minuti prima dell'inizio della partita mostra le sue skill calciste da joga bonito proponendo di tramutare il match di pallanuoto in un calcetto, molti ridono ma sotto sotto la pensano come lui. Nuota a stecca, prende qualche fallo tattico, ma come tutti i  soccombe al predominio fisico degli avversari. Dopo la visita ortopedica lampo (senza fattura) a bordo vasca di giovedì scorso, è già consapevole che a fine campionato metà della squadra andrà a trovare in studio lui e Alberto per un consulto medico. 

## Voto: ERIC CANTONA

***
<br/><br/>

# #5 Roberto 

Questa estate ha siglato la prima rete dalla nascita dei Poseidon (sorvolando sul risultato di quella amichevole estiva), non a caso quando i Magnifici lo hanno riconosciuto in vasca hanno tirato un sospiro di sollievo consci di non doverlo incrociare in campionato. Se non l'ha messa alla prima nè alla seconda, lo farà alla prossima partita, anche perché lo ha inserito come promemoria nel piano di programmazione e controllo aziendale e il business plan semestrale va rispettato. 

## Voto: ELON MUSK

***
<br/><br/>

# #6 Alberto
 
Aveva saltato la prima giornata e la sua assenza ci ha palesemente condannato alla sconfitta, ma oggi c'è.
In allenamento lo vediamo sia sugli esterni sia in marcatura, oggi si dedica prevalentemente alle fasce confermando la resistenza fisica ma soprattutto stupendo arbitri, avversari e tifosi per la sua perenne abbronzatura da ferragosto. 
Dopo aver dispensato arringhe in campo arriva il suo turno di beccarsi gli insulti quando al pub fa un prospetto delle sue vacanze di Natale alle Maldive, ma sappiamo che l'abbronzatura lo richiede, è più un obbligo che un piacere per lui. 

## Voto: GIANLUCA VACCHI

***
<br/><br/>

# #7 Beda Rolandi

L'unico mancino in squadra e anche l'unico che riesce a dribblare un avversario da quanto ci ricordiamo. Sigla la prima rete dei Poseidon con un tiro da posizione complicatissima, un pasticcino che si insacca alle spalle dell'estremo difensore e scardina la porta come il paraurti della macchina davanti che ha tamponato mezz'ora prima.
Sappiamo che da grandi poteri derivano grandi responsabilità: in qualità di Poseidon of the Match sarà costretto a portare ricchi prodotti di pasticceria al prossimo allenamento. 

## Voto: IGINIO MASSARI

***
<br/><br/>

# #9 Dario 

Pensava di dover giocare in porta fino a un'ora prima della partita e gli danno la cattiva notizia che giocherà fuori dai pali appena salito in macchina di Simo. 
Marcatore, boa, interno, portiere, può fare tutto: è il tuttologo dei Poseidon alla faccia di Diego Fusaro. Prova in tutti i modi a digare la boa avversaria. 

## Voto: DIEGO FUSARO

***
<br/><br/>

# #10 Mauro Gallo

Esce dagli spogliatoi e viene scambiato dall'arbitro per un celeberrimo e pluripremiato pallanuotista di cui tutti i Poseidon ignorano l'esistenza. Ha il cucchiaio nel sangue e in allenamento i portieri lo sanno bene, ma in partita la sua palomba non spiacca il volo verso il sette probabilmente visto il ruolo ostico in marcatura; è comunque questione di tempo prima che il pallone decolli dal suo palmo e si insacchi al solito incrocio. Menzione d'onore per un parcheggio in doppia fila di livello 10 davanti al Mind. 

## Voto: VALENTINO GALLO

***
<br/><br/>

# #11 Guido

Da quanto ansima dopo le sostituzioni siamo sicuri che spolmoni, deve ancora abituarsi. Memore della prima partita dove era stato mezzo annichilito, oggi prova a calibrare meglio le energie e a mettere in pratica qualche sporcheria imparata da Iacopo in questi anni. Prima o poi l'allievo supererà il maestro.
È già davanti allo studio di Lollo con la ricetta in mano discutendo con una vecchietta che, come lui, è in fila per una visita di richiamo.

## Voto: MARLBORO 

***
<br/><br/>

# #14 Mauro

Il presidente onorario nonché primo PR dei Poseidon ha definitivamente smaltito l'iniziale assenza dal primo mese di allenamento. Oggi non gioca in marcatura ma spazia in verticale prendendo anche una traversa che grida vendetta (anche se grida meno vendetta del goal annullato ingiustamente alla prima di campionato). 
Rimane un mistero come abbia convinto il Mind a sponsorizzarci e offrirci una cena dopo due partite con una differenza goal subiti-goal fatti di 30 a 1, ma è un mistero a cui non vogliamo dare risposta. 

## Voto: GIANNI AGNELLI

***
<br/><br/>

# COACH/DIRIGENTE Antonia 

Non si capisce come, ma si immatricola al PNI come dirigente e non come allenatore (e ancora nega la cosa); arriva coi postumi da festa di matrimonio (ignoriamo il tasso alcolemico), ma questo non le impedisce di dare direttive, imprecare il giusto a ogni palla persa o azione fallimentare della squadra e infine di farsi un'altra manciata di birre al Mind. Finisce la serata dando consigli di natura "sciamanica" alle leve Poseidon rimaste sul luogo, ma quello che succede al Mind rimane al Mind. 

## Voto: OSHO

***
<br/><br/>

# COACH Roberta

La giornata della coach si caratterizza per il costante contrasto con l'arbitro assegnato del PNI, frangenti nei quali emerge la sua astuzia quasi politica: 1) non fa in tempo a mettere piede in piscina che viene fermata dall'arbitro inclemente in merito alle tempistiche di registrazione come allenatore sul portale del PNI; 2) sembra debba accomodarsi sugli spalti ma un mix di dialettica ciceroniana molto convincente e (forse, ma noi non ci crediamo) di clemenza del giudice di gara  (clemenza esaurita in quel frangente visto poi l'arbitraggio one way) le permette di allenare; 3) con saggezza trattiene gli improperi sempre contro lo stesso arbitro (in realtà ne spara un paio ma ancor più saggiamente non si fa sentire). La squadra la ascolta talmente tanto che al cambio campo escono tutti dalla vasca usando la scaletta con grande rilassatezza, ovviamente davanti a questo spettacolo parte la strigliata.
Ipotizziamo non sia del tutto della stessa linea di pensiero dei consigli sciamanici di Antonia su come affrontare il pre partita, ma non mettiamo bocca a riguardo. 

## Voto: CICERONE

***
<br/><br/>
