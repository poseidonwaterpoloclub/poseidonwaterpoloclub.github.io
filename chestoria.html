---
title: Poseidons
description: We've built an amazing team of developers, marketers, designers and sales people.
image: /images/carta.jpg
---

<section class="hero" style="background-image: url({% include relative-src.html src=page.image %})">
	<div class="inner-hero text-container">
		<div class="hero-text-container">
			<h1 class="editable">Chi siamo</h1>
			<p class="subtext editable">Un'idea malsana di Mauro Presidente.</p>
		</div>
	</div>
</section>


<section class="info">
	<div class="container flex">
		<div class="text">
			<p class="editable" style="text-align: center;">
			L’Associazione Sportiva Dilettantistica Poseidon nasce a Milano nel settembre del 2019 dalla malsana idea di alcuni iscritti al corso serale di pallanuoto organizzato presso Canottieri Milano (postilla: Canottieri Milano non è in alcun modo affiliata alla Poseidon ASD, si tratta solamente dell’attuale centro sportivo dove svolgiamo gli allenamenti; meglio precisarlo subito perché non vogliamo finire in tribunale e soprattutto perchè non abbiamo ancora avvocati civilisti in squadra che ci facciano un prezzo di favore in caso di contenzioso, se però ci stessi leggendo, avvocato Ghedini, avremmo bisogno di un vice-centroboa, se fosse interessato ci contatti sulla nostra pagina Instagram). 
			Insomma, dopo anni di partitelle “in famiglia” nelle quali i nostri baldi eroi pensavano di aver fatto più progressi del solito (poveri illusi), questo manipolo di sconsiderati ha deciso di fondare una squadra vera e propria per affacciarsi al mondo della pallanuoto dilettantistica e affrontare le future stagioni pallanuotistiche lombarde e non (per ora i nostri mezzi di trasporto sgangherati ci hanno accompagnato al massimo nell’hinterland milanese, ma per noi non esistono colonne d’Ercole e siamo certi che in futuro affronteremo trasferte più esotiche – sto parlando proprio con te, Hawaii Water Polo, occhio che stiamo arrivando –).
			Per quanto in partita le nostre prestazioni lascino ancora un po’ a desiderare (ma miglioriamo ogni giorno che passa, parola di lupetto) siamo dei veri professionisti del post-partita e rispettiamo il cliché della squadra di pallanuoto nerboruta che annega la fatica nella birra e rinvigorisce i muscoli a suon di salumi. Non a caso il pub sport Mind The Gap in Porta Romana (via Curtatone 5), notato questo nostro talento secondario, ha deciso di diventare lo sponsor ufficiale della squadra; quindi tendenzialmente a fine partita ci trovate lì a fare caciara (venite al Mind, insomma). 
			A partire dalla stagione 2019-2020 la Poseidon è iscritta al campionato Master gestito da Pallanuoto Italia (PNI per gli amici) e milita in Serie C, il campionato inferiore dell’intera PNI lombarda. 
			Attualmente il nostro famigerato roster è composto da 14 giocatori e 2 allenatrici, tutti belli e simpatici (l’umiltà questa sconosciuta); se voleste godere di questa incontenibile simpatia venite a vedere qualche partita del campionato PNI – nel caso foste interessati e voleste saperne di più (ma lo dubitiamo fortemente) visitate il loro sito internet. – 
			In sostanza, siamo una semplice squadra di pallanuoto dilettantistica milanese: una comitiva di ragazzi da un po’ ogni parte d’Italia che si è casualmente ritrovata nello stesso posto condividendo la stessa passione per lo stesso sport (meglio di così non so che dire, eh); questi ingredienti non potevano che portare alla nascita di un gruppo molto affiatato (ma anche molto affannato in vasca). 
			In questo sito troverete foto, resoconti della stagione e qualche pagellone ignorante (un macello insomma). 
			Ci vediamo in vasca! Forza Poseidon!
			</p>
			<h2 class="editable">#poseidonized</h2>
		</div>
	</div>
</section>
